Ciao, ragazzi! ecco a voi...
L'ESERCIZIO PER LE VACANZE.
STRUTTURARE UN INTERO SITO WEB CHE SI OCCUPI DI NOTIZIE GIORNALISTICHE.
L'idea è quella di esercitarsi con le funzionalità JavaScript viste a lezione.
Per questa ragione, vorrei che faceste un unico file index.html i cui contenuti (articoli, intestazioni, ecc.) siano inseriti e
aggiornati attraverso costrutti programmativi.
Mi spiego meglio: dovreste inserire 5 pulsanti (tag BUTTON):
uno per la sezione "Tutte le notizie",
uno per la sezione "Cronaca nera",
uno per "Sport",
uno per "Notize dall'estero" e uno per "Gossip".
In realtà, se lo desiderate, potete inserire altri pulsanti per eventuali altre sezioni.
Gli articoli, per esempio, potrebbero essere modalleti con Object e organizzati in Array.
Di default, aprendo il sito, si ha visibile la sezione "Tutte le notizie".
Di seguito, tutte le volte che cliccate un pulsante relativo ad una sottosezione, pensate come filtrare
gli articoli della sezione "Tutte le notizie" per ottenere solo quelli relativi alla sezione selezionata.
Ai fini dell'esercitazione, sperimentate tutti i sistemi potenziali di filtro che vi vengono in mente.
Esempio: tramite eventuali identificatori di tipo di notizie associati agli Object che rappresentano gli articoli?
Oppure, utilizzando i sistemi di traversing del DOM visti a lezione (pensate a querySelectorAll(), per esempio)?
Sperimentate pure tutto ciò che ritenete sia valido ai fini del completamento dell'esercizio. Insieme, capiremo poi, quali siano le scelte migliori.
Sarebbe fantastico se, per una sezione a piacere, gli articoli comparissero in maniera graduale a distanza di un secondo l'uno dall'altro,
utilizzando le funzionalità di temporizzazione viste a lezioni e la proprietà hidden fornita dalla classe HTMLElement.
Vi chiederei di utilizzare tutte le funzionalità studiate per l'accesso e la modifica delle componenti testuali/HTML dei nodi di tipo sia Element che Text,
come, ad esempio, innerHTML, outerHTML, textContent per gli Element e data per i Text.
Sperimentate il numero più alto possibile di proprietà e metodi dei diversi tipi di nodi, cercando anche nella documentazione ufficiale di memorizzare le classi di appartenenza
di tali metodi e proprietà così da prendere dimestichezza con i concetti di ereditarietà che vi ho spiegato a lezione (pensate anche ai costrutti Prototype e __proto__, quest'ultimo osservato
ampliamente nella log della console).
Gli stili che assocerete al sito, riuscite a modellarli prima in Sass e a produrre i css con i costrutti visti a lezione?
L'unica cosa che non abbiamo visto ancora a lezione (affronteremo gli eventi tornati a settembre) è come gestire, via codice, il click di un pulsante. Niente paura: ad ogni BUTTON, associate alla sua proprietà onclick una funzione da far eseguire, appunto, in risposta al click su di esso. Esempio:
<button onclick="getGossip()">GOSSIP</button>. Ovviamente, nel vostro file .js, definirete la funzione "function getGossip()".
Man mano mi vengono in mente dei dettagli, ve li comunicherò qui. Scrivete pure  le vostre domande e i vostri dubbi!
Buon lavoro a tutti!